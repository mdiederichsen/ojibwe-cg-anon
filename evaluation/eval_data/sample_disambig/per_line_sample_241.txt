Makadewaakozi 'aw mitig.
Gigikenimaa na ezhinaagozid miskwaabiimagoons gaye ezhibagizid.
Nigichi-zegi'igonaan awe gaa-ojibinigod zhebaa.
Naawi-ziibi dananjige a'aw mooz.
Gii-bi-agaashiinyiyaan apane ningii'-anishinaabem. Geyaabi go noongom.
Gwiiwizens gii-tipaabaawazo gii-bimaadagaaziibatood.
Akawe nimbagidendaanan niwanii'iganan onzaam ishpaagonagaa. Baamaa naagaj ninga-andawaabandaanan.
Baamaa bengobagaag giga-andawawinzomin; onzaam nibiiwibagaa 'owapii.
Giishpin ningishimaad giboziganan, giga-ozaawaakizwaanaan gibozigan.
Ingii-inaa ji-giiwed.
Nishwaaso-gikinoonowin ingii-ayaamin mashkodeng.
Naawishkwaand namadabi animosh.
Maagoshkan ji-gibichibizoyan.
Weweni inanjige'idizon. Gego miijiken gaa-boozaag.
Aandi ezhidaabaadamawaad.
Nibawaanaa bemaadizid.
Ozhisidoon onaaganan. Mii zhigwa go wiiba ji-wiisiniyang.
Anaamaabik ogii-izhi-gaanaan ozhooniyaaman.
Ayaangwaamizin. Gego ozhaashishingen.
Aaniin endashiwaad.
Ziigigamizo awe zhiishiibakikoons.
Aapiji booziiwagizi name.
Zhooniyaa nindayaawaa nizhooniyaa-mashkimodaang.
Wenda-ojaanimitaa awe anaamisagadoweshiinh gabeshid.
Anishaa sa go giwawiyazhinawin ezhichigeyan.
Onzaam mamaachaawan iniw makizinan gaa-pi-miinigooyaan.
Mii 'i ezhinaagwak. Inashke!
NIngo-giizhik gii-o-gibaakwa'waa.
Neniswi ningii-apatoomin zaaga'iganiing.
Gakina gegoo banaskobagaabaawe, booshke miinan banaskobagaabaawewan.
Maajijiwan ziibiins.
Aaniin enakamigaag.
Miinan ozaawaditewan gii-ani-ishpi-dagwaagig.
Mangitoon nawaj i' ishkwaandem imaa ataasoowigamigong.
Minomaasige gaa-zaasakokwaadang moozo-wiiyaas.
Aapiji go inzinigwenimaa awe indooshkinawem. Mii 'i gii-maajidaabii'iwed.
Gaawiin gosha gii-tagoshinziin.
Apane gaye ogikinoo'amawaan oozhisan.
Oginibizhaan wiiyaas. Wawiinge gaashikomaane.
Gichi-wawiingezi gikinootawaad ini migiziin awe ogichidaa.
Maamaagon gibakwezhiganikaan jibwaa-biindaabika'wad wii-kiizhizwad.
Awiya ningii'-noondawaa biibaagid gii-biidaabang.
Aaniin ezhi-zhaaganaashiiwinikaadeg.
Akawe agwaa'iskomii jibwaa-maajii-wewebanaabiid.
Mishawikwam awi-bagidaabiin.
Onzaam agaasaamagadoon emikwaanensan.
Gipagaamagad iwe mazina'igan gaa-wi-adaawanged.
Wewiib gagwe-giizhitoon gaa-dazhiikaman gigikinoo'amaagoowin.
Ogidaakiiwe waa'-onzaabandang mashi ji-gashkadininig zaaga'igan.
Aaniin epiitaagonagaag noongom gaa-biboong.
Ingiw bebezhigooganzhiig inganawaabamaag.
Gaye giin na giwii-wiijiiw. Oodenaang niwii-izhaa.
Endaso-dibik iko ninganawaabandaan nimazinaatesijigan.
Agoode mazinaakizowin imaa aasamisagong.
Dabasa'amoog we'weg. Wiiba wii-soogipon.
Ishkweyaang iwidi waakaa'iganing atewan ini misan.
O'omaa izhi-atoon.
Niwii'-naajibizotoon waa'-naawakwe-miijiyaan.
Bijiinaago ningii-kinisinaa'ogomin agaami-zaaga'igan onzaam gii'-mamaangaashkaa.
Gichi-neniibowa odaabajitoon 'i wiisagad 'a jiibaakwewinini jiibaakwed.
Wiigwaasanakoonsan gokeyawikaagen waabooz ji-nagwaanad, maazhaa gaye bine.
Niwii-izhaamin iskigamiziganing.
Mii ganabaj igo ji-aabijibiisaag. Mii 'i  waabang bijiinag ji-gitigeying
Nawaj igo wiisagaagamin iwe naboob. Ganabaj banaadaagamisin.
Ogii-noonishkaanan aana-gii-kozikang iniwen makizinan a'awe nindaanis.
Aandi wendaawanidiyeg.
Mii 'i zhigwa ani-gashkiidibikak, giiyaabi go waasete abiiwigamig.
Agaami-ziibi debinaagwad manoomin.
Gonige aabawaadog.
Ogii-maajinizha'aan bijiinaago 'i gaa-tazhiikang anokii-mazina'igan.
Ogii-mashkawitoon i'iwe gaa-ikidod.
Naaningoding eta go ningaganoonaa.
Ogii-iskandaan 'iw mashkiigobagwaaboo imaa biskitenaagaansing.
Mii 'i gii-maadaandawed awe inaabiiginigewinini wii-o-dazhiikang iwe waasigani-biiwaabik.
Gii-gichi-inandiwag animoshag gii-miigaadiwaad. Gii-kaashaabidewag.
Aaniish ge omaa ba-onji-nanaamadabid wa'awe. | Aana go naa mawadishiwe.
Aaniin ezhiwebinang ogiishkiboojigan gii-gawiboojiged. Odanibenaan ina.
Boozin gibakwezhiganikaan. Doodooshaaboo-bimide aabajitoon.
Onjida go ge giin ji-wiijitwaayan
Gii-mizhakiise iwe waasigan.
Giishpin aninaatigokaag, giga-iskigamizigemin.
Anaamakamig maa ingii-kaanaa nzhooniyaam.
Gabeya'ii gii-inendi gii-izhaad oodenaang indede.
Gaawiin ingii-gikendanziin waa-izhichigeyaan, gaa-izhi-gagwejitooyaan.
Onji'idim anooj igo ji-doodawindwaa animoshag.
Gii-nishkaadizi aana-gii-kaagiikaazomag.
Biboonong gii-gichi-ishpaagonagaa.
Awegwen igo gaa-mamadwetood agwajiing dibikong.
Ogii-minjinawe'aan ini wiiwan aana-wii-kanawaabinid wayiiba gii-ni-giiwewaad.
Nimanezin niizhooshkin 'i bingwi.
Ogii-piimaskonaan 'iw zagaakwa'igan gii-mashkawaakwa'ang.
Onandoojiinaan 'iw biskanebijigaans.  | Ogii-mikoojiinaan ina?
Geyaabi oshkiinaagwad gidoodaabaan.
Indaga awi-ikobidooyok iwe jiimaanish.
Niyaazhawisidoon i'iw nibabagiwayaaniigin imaa adoopowinaakong.
Apane naa niwiiwakwaan. Gii-sagaakwadin imaa wadikwaning.
Agaawaa ingii-pi-gashkinaan jiimaan gii-bi-gabadooyaan.
Anaamaya'ii gii-inaabi andawaabandang ogiboodiyegwaazon.
Gichi-weweni ingii-piini'aa indoopwaagan.
Agaasoonagad ninjiimaan. Wawiinge gokokwaa.
Ganabaj inga-gichi-bapasidiyeshkawaa.
Omashkikiikaadaan i'iw ogidig gaa-bishagisidood.
Gegapii go ani-bakade.
Mbiibiiyensim ninenawi'aa.
Aaniin epiitweweg ishkodewidaabaan ba-noondaagwak.
Ginoodinaa onigam.
Aapiji ginoosagad nindadoopowinaak.
Giziidoone' daga a'aw abinoojiinh. Wiinidoone.
Ogii-mikaan 'i waazh i'imaa  endazhenid iniw boodaajibingwesiwan.
Odazhewidoon aana-gii-odaapinang.
Gipagizi awe mikwam.
Naanaagaji' asin ji-ozhaashaabikizid jibwaa-gabaayan.
Indanokiitaage iwidi godagiing.
Aaniin enigokwaabikizid.
Wenda-aabidwewidam a'awe gookooko'oowish.
Aaniin epiitang jiimaan?
Gaye giinawind giga-izhaamin.
Awazowag imaa eyedawishkode.
Maazhichigewag ogimaakandawaad iniwen endanakamigizinid.
Odoozhisidoonan onaaganan waa-tananjigewaad.
Ogiji-nibewin daningwaamo bizhiins.
Mii go ji-anoonind miinawaa giishpin wawiingezid.
Naawikana atemagad i'iw odaabaan gii-piigosemagadogwen.
Awenen wedayid onowen waabasimoon?
Mii zhigwa bimiinowaad igi nikag.
Mewinzha gii-kopibatoowag igiw abinoonjiiyag endawaabamadwaa.
Aaniin apii waa'-oshkidaabaaneyan?
Zipobidoon gibabiinzikawaagan.
Ingii-andomaag igiw abinoojiinyag  ji-bi-odaminowaad.
Gii-paashkikaamagadini imaa gii-miniiwizided.
Agaaming akwaate niwaazakonenjiganens.
Maamakaadakamig inendaagozi gaa-anokiitang waakaa'igan.
Gichi-zaasaakwe awe mindimooyenh epiichi-jiikimigod iniw dewe'iganan miinawaa negamonid.
Daga bizaan.
Gewiin igo ganabaj gaawiin minomanji'osii.
Bagama'amaazo. Ganabaj gii'-niiwezhiwewag gaa-bikwaakwadoonsikewaad.
Aaniish enigokwaakozid.
Onjishkawa'o gaa-biidakwazhiwed. Baamaa naagaj da-bi-bagamakwazhiwe.
Anaamidaabaanaak ashi gidaagimag.
Oke-banaadad iwe gichi-aniibiish neboobiikaadeg.
Gaawiin ogii-piindiganaasiin aana-baapaagwaakwa'igenid.
Ambegish ina niin.
Jiigidaabaan namadabi nimaamaa. Ganabaj awiya obaabii'aan.
Ingii-adaamaa ditibidaabaanan gaa-ayaad.
Minonaagozi ozhaawashkozid diindiisi.
Gaawiin obagidinaasii' oniijaanisa' ji-niibaashkaanid.
Endaso-anama'e-giizhik nimaa'ishkam.
Anaamisag indazhi-giziibiiga'ige ko giziibiiga'igeyaan.
Baabige naa aabita-niibing gii-ojijise.
Gii-kinjiba'iwe aana-wii-pi-naanind ji-o-miigaadang ishkode.
Babaaminizhikodaadiwag igiweg abinoonjiiyag bepeshinidiwaad.
Giishpin mikwaminaaniwang, waabowayaan gidaa-badagwana'waa gidoodaabaan ji-maakishkoozosig.
Mamaangibagizi wiigobaatig.
Zhaabonigan obimiwidoon waabizheshi.
Ogii-bitaganaandaan gaa-onji-baasa'ang i'iw waasechigan.
Indaga ganawendamaw omidewayaanan awe mindimooyenh.
Ingii-piidoon ingo-minikwaajigan iwe waasamoo-bimide.
Akawe waaginan mitigoon wii'-ozhitooyan waaginogaan.
Wiineta owenipazhi'aan maajiibizoni'aad ini akikoonsan.
Gagaanwaakwadoon abwiin.
Gidoobizhikiim ina.
Gigii-gashkaabika'aan ina iwe odaabaan.
Mii 'iw gwayak ekwaademagak.
Maanoo go wiin da-jiibaakwe.
Bagakaasigewag anangoog.
Bizaan igo.
Omaanendaan i'iw odaakewin gaa-piindigajigaadenig.
Gichi-gezika bagamaanimad.
Aandi wendaanimak. | Oo, waasa maawiin ondaanimad.
Giimooj ogaganoonaan.
Odazhiikawaan iniw waawaashkeshiwan gaa-paashkizwaad.
Aaniin da naa aapidakamig ezhiwebak.
Ogii-kiishkizhaan 'i mazina'igan.
Niwii-saasagokwaanaa giikanaamozigan.
Ogii-makamaan iniw oniijaanisan waagaakwad odaminwaagenid.
Anokiikaazo awe getimishkid.
Gii-onzaamibizowag imaa washkamonig igiw gaa-anibesewaad.
Ona'itawaan oosan ezhi-gikinoo'amaagod.
Niwiijigaabawitawaa awe niwiijiiwaagan.
Indaga dawinamaw 'iw desa'on aw niningwan. Mii imaa ge-izhi-bagidoomaad iniw waawaashkeshiwan.
Ogijidaabaan izhi-bimiwidoon gijiimaan.
Apishimoniken ininaandagoog ozhitooyan giwiigiwaam.
Bakaan inaajimo awe bezhig.
Naano-mizid midaaso-mininj nindakooz.
Weweni ganawendamog 'i minisi ebiitamong.
Aditewan aniibiishan.
Michi-niisaabiiginan jiimaan; onzaam mamaangaadigose.
Ogii-naajidaabaanaan ini mitigoon gaa-kawaashinid.
Gipagizi aw mikwam imaa zaaga'iganing.
Agaaming inakwazhiwen.
Gii-kimiwan ina dibikong.
Ezhi-gizii'waad iniwen owiiniskiigomaanan a'aw gwiiwizens.
Zaagidin a'aw animosh.
Iw manoominashk, miish iwidi ogijayi'ii endazhiging 'iw manoomin.
Mamigobidoon nooka'iiwagwaan gaa-mashkawaakwading, aanind wii-siiginaman gijiibaakwaanakikong.
Wiisagipogwad. Onzaam mashkawaagamin.
Boonitoon iwe. Gego babaamendangen.
Biindoonag abiwag igiw asabiig.
Giiwedaabaazh amik gaa-gii-tasoonad.
Ogii-pigishkishimaan gii-paninaad iniw waabiganimoodayan.
Wanakwaandag onji-bookobizh waa'-apishimonikaageyan zhingobiig.
Ogii-pookobidoon i'iw ozhibii'iganaak.
Dibishkoo go naa ezhichiged ozhi'aad ini bakwezhiganan ge niin ezhichigeyaan.
Opimeya'ii ani-inaaboonodaa.
Giminwendam ina.
Gaag gaashibiiwaye.
Aaniin epiichi-gizhaateg.
Odazhiikawaan odasabiin. Omegwaa-bagwa'waan.
Ogiishkizhamowaan iniw oosan omashkosiinsimini.
Bizaan. Bizindan. Gaazhagens madwezhaazo.
Aaniin endaswewaanagakin.
Agaamikwam inaada'e nindede.
Indaga o-wiidookaw awe nookomis baadaadagaaziid.
Ningii-kagwejikanidimin nishiime gaa-ni-izhi-gabikawid.
Mii go eyiizh epiitiziwaad.
Giishpin gikendanziwan, gidaa-gagwejimaa gisayenh.
Apane ninaanaagadawenimaa noozhis waasa gaa-dazhi-gikinoo'amawind. Ganabaj ninga-ganoonaa onaagoshig.
Ozhiigizhan waa'-inigokwegakin gimakizinikaanan.
Gichi-gigizhebaawii.
Aabiding eta go gii-pi-dagoshin nisayenh.
Na' o'o. Awegonen o'o.
Gomaa go akogamaa.
Ogii-kashkiiginaan oniijaanisensan wii'-nibe'aad. Gii-goshkozinid ogii'-aabiiginaan.
Mii gii-maajiibatood awe bebaamaajimod wii-niimi'iding.
Giishpin izhishimod iniwen gekinawaabamaad naaminid.
Gii-noogibide iw waasamoo-jiimaanens.
Niminotam iko madwe-nagamowaad iwe nooji'ikwewe-nagamon.
Aaniish enaabamad.
Ganabaj aanind biskanechigaansag jaagizowag wenji-maazhibideg 'iw odaabaan.
Gii-pookozideshin gaa-gii-pishigwaakwiid odaabaaning.
Agaaming ningii-tazhi-ondaadiz.
Mii imaa badakideg i'iw nibewigamig naawi-oodenaang.
Maanoo giga-wiiji'igonaan.
Gidaa-gagwe-mikamawaa odoodaabaanan gaa-gii'-wani'aad. Dakoniwewininiwag ogagwe-mikawaawaan.
Giziibiiga'igan nindaabajitoon giziibiiga'igeyaan.
Agwajiing ningii-izhaa, gaa-izhi-giikajizidewajiyaan, gaa-izhi-biindigeyaan gii-kiizikamaan nimakizinan.
Aandi wenjiiyan.
Ginandawenimin ji-bi-giiweyan.
Gaawiin ganage indaa-beshoji'aasii awe ... a'awe zanagiz.
Indaabajitoon abwewinaabik zaasagokwaanag a'aw bakwezhigan.
Giinitamawind gidigoomin ji-gaagiigidoyang.
